---
title: "Regole dei Personaggi"
date: 2017-11-01T12:44:11+01:00
draft: false
slug: "chars"
menu: "main"
---
# Regole dei Personaggi

## Attributi del personaggio

Ogni giocatore genera 6 valori attributo tirando **4d6** e scartando il dado più basso.
Ogni risultato al di sotto di 9 viene rilanciato. Assegna a piacimento questi valori alle caratteristiche **FOR**, **DES**, **COS**, **INT**, **SAG**, **CAR**. I valori non possono essere alterati.

## Punti ferita e dadi vita

I dadi vita vengono cambiati in base alla tabella su **LLEA** a pag. 20. Tutti i DV sono **massimizzati** per **i primi 2 livelli**. Dal 3 livello in poi il dado aggiuntivo viene tirato dal giocatore per determinare i pf aggiuntivi. I risultati di 1 vengono rilanciati.

| Classe                                    | DV   |
|-------------------------------------------|------|
| Chierico, Druido, Elfo, Halfling, Ramingo | 1d8  |
| Guerriero, Nano, Paladino                 | 1d10 |
| Assassino, Ladro                          | 1d6  |

## Armature in cuoio

Le classi limitate all'uso del cuoio sono comunque abilitate all'uso del cuoio borchiato.

## Guarigione

Per ogni **8 ore di riposo** i personaggi **riguadagnano 1d3 pf persi**. Per un numero di volte al giorno pari al loro **mod. COS** i personaggi possono bendarsi le ferite recuperando **1d4 pf persi**.

## Classe armatura ridotta

Se un personaggio è legato o svenuto perde il **mod. DES** e l'eventuale **bonus scudo** alla sua CA.

## Ricerca porte segrete e trappole

Alcuni lanci di ricerca di porte segrete o di trappole, così come quelli per ascoltare o quelli relativi ad abilità del **Ladro** possono essere generalmente effettuati dal giocatore anziché dal Signore dei Labirinti, ad eccezione dei tiri per tutti i casi in cui il giocatore non possa essere a conoscenza dell'esito del tiro.

## Fallimento delle prove di abilità

Le prove di abilità si effettuano tirando 1d20 e comparando il risultato a quello della caratteristica desiderata: un valore sotto o pari il punteggio caratteristica è un successo.  Il personaggio che effettuando una prova di abilità dovesse **fallire epicamente** totalizzando 20 su 1d20 può - a discrezione del Signore dei Labirinti - subire danni o conseguenze e può provocare effetti collaterali sugli altri personaggi coinvolti.