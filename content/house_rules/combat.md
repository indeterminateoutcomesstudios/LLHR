---
title: "Regole di Combattimento"
date: 2017-11-01T13:56:32+01:00
draft: true
slug: "combat"
menu: "main"
---
# Regole di combattimento

## Ordine di iniziativa

Ciascun personaggio tira **1d6** per l'iniziativa e applica il suo **bonus DES**. In caso di parità, vince il personaggio con bonus più alto; in caso di parità con un mostro o un PNG è generalmente quest'ultimo ad avere la meglio. L'iniziativa viene lanciata solo all'inizio ed è valida per tutto il combattimento.

## Movimenti e azioni

In ordine di iniziativa, ciascun partecipante effettua una azione di **movimento** e una azione di **attacco**. L'ordine è invertibile.

E' possibile sostituire l'azione di attacco con una seconda azione di movimento. Il cambio di un'arma è considerato azione di movimento. Altre azioni, come bere una pozione, sono considerate azioni di movimento doppie, quindi occupano l'intero round del personaggio.

## Azioni composte

Qualora i personaggi volessero compiere azioni di movimento durante il proprio turno di combattimento che comportano **acrobazie** (salti, scatti) o uso della **forza** (spinte, spallate) che precedono l'azione di attacco i giocatori devono superare una **prova di abilità** prima del tiro per colpire. 

Solitamente la prova viene effettuata sulla destrezza o sulla forza, ma rimane a discrezione del Signore dei Labirinti; se la prova dovesse fallire, l'attacco fallisce automaticamente. Nel caso dovesse essere superata, il personaggio potrebbe avere dei bonus al tiro per colpire o semplicemente avere la possibilità di effettuare un colpo altresì impossibile. 

Nel caso l'azione di movimento dovesse succedere quella di attacco il fallimento non comporta il fallimento dell'attacco stesso.

## Combattimento a fazioni

*TODO: inserire le fasi del combattimento a fazioni*

## Posizione di difesa

Come riportato a pag. 143 di LLEA un personaggio che non ha ancora effettuato il suo turno di combattimento può rinunciare ad attaccare per mettersi in una posizione di **difesa** e **parare** un attacco avversario. Il suo **bonus FOR** viene sottratto al tiro per colpire dell'avversario. Il personaggio in parata si muove alla metà della propria velocità di combattimento normale.

## Vantaggi e svantaggi

*TODO: inserire regole per attacchi di opportunità, vantaggi di visibilità, ecc. Suddividere in più sezioni specifiche o fare tutto in una unica tabella?*

## Esperienza in combattimento

Ai personaggi coinvolti in un combattimento vengono assegnati punti esperienza in base agli avversari uccisi. Questi punti vengono divisi in parti uguali fra tutti i partecipanti.

In aggiunta, al personaggio che con il solo dado vince il tiro di iniziativa vengono assegnati **10 PX**; in caso di parità viene considerato il bonus.

Chi si distingue per una azione particolarmente spettacolare o efficace conquista **20 PX**; chi invece effettua un critico conquista **30 PX**.

## Distruzione dello scudo

Un personaggio che subisce un attacco ed ha in uso uno scudo può decidere di **sacrificarlo** per evitare completamente i danni.

## Armi perfezionate

Alcune armi, costruite secondo particolari criteri, hanno dei bonus da applicare al solo tiro per **colpire**: queste armi sono definite "**perfezionate**".

Le armi magiche da mischia o da lancio applicano il bonus al tiro per colpire e al tiro per i danni, mentre le armi magiche a distanza applicano il bonus al solo tiro per colpire; i proiettili magici applicano invece il bonus al solo tiro per i danni.